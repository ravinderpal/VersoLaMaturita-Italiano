# Poesie

##Il porto sepolto
Tema: poesia come profondità dell’io, le radici della vita, la poesia come nulla.
Analisi: il poeta in questa lirica viaggia verso il suo porto sepolto che emerge alla luce mediante i suoi versi per poi disperderli ai lettori.
Nella prima strofa sono presenti tre momenti:
* Viaggio: immersione nel profondo dell’io
* Ritorno: la poesia si risalta alla luce, esperienza di ritorno alla vita nel mondo
* Dispersione: i canti si disperdono non appena vengono comunicati al mondo

La seconda strofa si sofferma sul risultato piu importante portato dall’avventura della vita: *il nulla d’inesauribile segreto*. L’immagine viene rappresentata come una contrapposizione tra il vuoto e un segreto, questo segreto viene rappresentato dalla vita profonda dell’io.
 Il linguaggio di Ungaretti è essenziale, i versi sono brevissimi e spezzati totalmente privi di punteggiature.

##I fiumi
Tema: ricordi del passato, riflessione sulla vita, dal dramma della guerra alla percezione dell’armonia universale.
Analisi: la poesia analizza nella sua prima parte il fronte della guerra, quando di notte nelle pause tra un combattimento e l’altro lo stesso Ungaretti, nei pressi della trincea, scorgeva l‘orizzonte e meditava. Era entrato nell’Isonzo per un bagno ristoratore, quasi di purificazione.

Nella seconda parte rifletta sull esperienza compiuta e sui ricordi riemersi dopo qual bagno.
Questa riflessione si divide in tre momenti:
* Le Origini (la nascita, identificata nel Serchio)
* L’Infanzia (adolescenza, identificata nel Nilo)
* La Giovinezza (torbide passioni, identificata nella Senna)

L ultima strofa rappresenta il ritorno al dramma della guerra.

##San Martino del Carso
Tema: guerra, morte e distruzione. Solitudine e angoscia del cuore.
Analisi: la lirica mette in analogia due elementi chiave nel testo:
il paese (distrutto dai bombardamenti) e
il cuore del poeta(anch’esso è distrutto dalla sofferenza). Le prime due strofe descrivono il paese, dove non vi sono rimasti che pochi ruderi e la desolazione ne fa da padrona. La guerra aveva creato però una maggiore sofferenza a causa della perdita delle persone care al poeta.
Le due strofe conclusive presentano la riflessione del poeta, poiché nel suo cuore non manca nessuno, ricorda tutti e soffre per ognuno di loro. Il cuore del poeta era più desolato del paese.


##Poesie di guerra:
Le poesie di guerra sono 4 liriche che si legano a circostanze, tempi, spazi e protagonisti reali. Sono composte da Veglia, Fratelli, Sono una creatura e Soldati.

###Veglia
Ungaretti passa una nottata intera assieme al suo compagno massacrato dalla guerra e ne soffre insieme a lui, come una veglia funebre. Grazie a questa il poeta coglie il significato profondo dell'esistenza umana: l'amore.
A differenza di San Martino del Carso dove rappresentava il dolore della guerra, in questa di fronte ad una scena raccapricciante riesce a trovare un significato profondo della vita.
###Fratelli
In guerra non vi sono amici, nemici, vincitori o vinti ma solo fratelli. Il tema fondamentale è la combinazione tra fragilità e fratellanza poiché gli uomini sono fratelli perché accumunati da un identica condizione di precarietà e miseria. Il linguaggio è nudo e spoglio, eliminati i verbi e la punteggiatura unicamente rappresentata da un punto interrogativo.
###Sono una creatura
Per Ungaretti l’acqua è sempre un elemento positivo, mente la morte è espressa con l’aridità.
Ungaretti paragona il suo pianto invisibile ai fiumi che scorrono sotto i terreni carsici. Non ha perso la capacità di piangere ma è come una roccia prosciugata dall'acqua e quindi dal dolore della guerra che fa morire un po' per giorno ogni persona.
###Soldati
*Si sta come d’autunno*
*sugli alberi le foglie*

La vita umana è fragile come le foglie. Il poeta con un abile inversione tattica e una divisione della frase in quattro unità minime mette in risalto la foglia, che correlata con il titolo e il contesto rappresenta la condizione di precarietà fisica ed esistenziale degli uomini in guerra.

##Mattina
*M'illumino d'immenso*

Temi: tensione verso la luce, aspirazione all’armonia e all’infinito
Analisi:Il messaggio trasmesso da questa breve lirica è la fusione tra il singolo e l’immenso, rappresentazione di ciò che è il finito e ciò che respira in una dimensione di assolutezza.
 A dare inizio a questo messaggio è la luce che da una sensazione di pienezza e di felicità.
Breve ed essenziale nel linguaggio questa lirica si riduce a quattro parole con legami fonici semplici  e parole sdrucciole.

##La madre
Temi: colloquio con dio, attesa , perdono. Madre mediatrice di salvezza.
Analisi: la poesia si ambienta nell’aldilà. Il poeta si ritrova con l’anziana madre, che nell’oltretomba lo attendeva per portarlo d’innanzi a dio. Si ritrova come una volta, bambino, quando si fidava della madre tenendole la mano. Di lei ha ancora bisogno per essere condotto a dio per ricevere il perdono e il giudizio divino, dopo che dio lo avrà perdonato la madre guarderà il figlio con amore.
La protagonista di questa lirica è la madre che si presenta in due fasi:
la prima rigida e severa e la seconda, dopo il giudizio positivo di Dio, ritrova l’affettuosità e la dolcezza di un tempo.
