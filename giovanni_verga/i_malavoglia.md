# I Malavoglia

E' un romanzo sperimentale, iniziato come bozzetto marinaresco con il titolo “padron 'ntoni”. Alla base dell'evoluzione del titolo e dello stile c'era l'approfondimento della poetica del Verismo e la rappresentazione del ciclo dei vinti. Fu la diffusione di “Inchiesta in Sicilia” di Franchetti e Sonnino sulle condizioni in Sicilia ad ispirarlo. E' un romanzo sperimentale che assume la caratteristiche di uno studio sociale, l'ambiente  il mondo arcaico-rurale di Aci Trezza, di cui le caratteristiche sono:
* è realistico l'articolarsi del suo tempo; i proverbi, il ciclo delle stagioni e il lavoro dei campi, le liturgie.
* lo spazio è rappresentato rigorosamente, i luoghi del romanzo sono quelli tipici di un paese tutto “messo in piazza”:farmacia, per gli intellettuali,il sagrato per i commercianti,l'osteria per gli operai e il lavatoio e la fontana per le donne. C'è un progresso tragico perchè ci sono novità ma gli uomini rimangono sempre uguali, c'è una pluralità di piccole storie.

###Una società arcaica scossa sai primi segni del progresso
Aci Trezza è un mondo povero ma sereno, fedele da sempre alle sue tradizioni, anche quella realtà è soggetta a trasformazioni. Lui si limita ad osservare che cosa accade di nuovo, di contrasto tra vecchio e nuovo, si pone soprattutto a livello economico e produttivo.

###Due personaggi tra loro opposti:
* Da una parte Padron 'Ntoni, patriarca fedele al suo lavoro di pescatore.
* Dall'altra c'è Zio Crocefisso, simbolo del nuovo modo di lavorare e guadagnare, è lui che facendo l'usuraio si arricchisce.

I due personaggi sono portatori di valori molto diversi, il primo difende l'onestà, mentre il secondo l'utile.
Un terzo personaggio è il giovane Ntoni che vuole essere ricco e la sua frase preferita è : “ mangiare pasta e carne ogni giorno”. Per questo si allontana dal suo paese ma fallisce e ritorna, poi però si da al contrabbando ma viene arrestato.
La trama del racconto s'incentra esattamente sul punto di passaggio dal vecchio al nuovo: ritrae la tentazione di cui persino padron 'ntoni cade vittima. Anch'egli cede alla brama del meglio, al desiderio di migliorare la propria condizione economica: da pescatore vorrebbe farsi piccolo imprenditore per la pesca. Per questo motivo s'impegna in un affare per il quale ha bisogno di un prestito, lo chiede a zio Crocifisso ma non sarà in grado di pagarlo a causa del naufragio della barca e di tutto il suo carico: la disgrazia manda in rovina la famiglia.

###La sperimentazione linguistica e il discorso indiretto libero
Il romanzo di Verga si segnala anzitutto per la novità linguistica, che non è il dialetto siciliano ma una sorta di italiano dialettizzato. E' una lingua che non esiste realmente, ma viene costruita dallo scrittore. Diventa l'espressione viva di una cultura popolare, con all'interno  i proverbi, modi di dire, credenze religiose,usanze tradizionali e molto altro.

###Il coro paesano
Usando questa tecnica narrativa Verga asseconda l'esigenza di oggettività: può dunque rappresentare sulla pagina quel coro paesano che è il vero protagonista-narratore del romanzo. Il narratore non scompare mai del tutto: egli indossa di volta in volta la maschera del personaggio che gli interessa, assume i pensieri e le parole ora dell'uno ora dell'altro dando l'impressione che sia un'intera comunità a parlare.
