# Vita

Nato ad Agrigento nel 1867 vive un’infanzia agiata. Fin da ragazzo scrive alcune tragedie, ma esordisce con i versi raccolti in Mal giocondo. Si laurea in filologia romanza a Bonn e si trasferisce a Roma, dove scrive il primo romanzo, L’esclusa. Sposa Antonietta Portulano. Dissesto economico: poiché la moglie è afflitta da un grave scompenso psichico Pirandello deve iniziare a lavorare per vivere, dedicandosi all’insegnamento. Ottiene un discreto successo con il romanzo Il fu Mattia Pascal e inizia a collaborare col Corriere della sera dove pubblica numerose novelle, intanto inizia a scrivere testi per il teatro (La morsa e Lumìe di Sicilia). Grande successo dei drammi Sei personaggi in cerca d’autore ed Enrico IV. S’iscrive al Partito nazionale fascista ma la visione relativistica dello scrittore mal si concilia con l’ideologia del partito unico. Dopo l’ultimo romanzo Uno, nessuno e centomila riceve la nomina ad Accademico d’Italia. Viene girato ad Hollywood il film tratto dal suo dramma Come tu mi vuoi e nel 1934 vince il premio nobel per la letteratura. Muore nel 1936.
